# Retrospektiivitekniikat

Retrospektiivissä tiimi tarkastelee sprintin lopuksi yhdessä omaa työskentelyään; mikä meni hyvin ja mitä olisi voinut tehdä paremmin. Keskustelun pohjalta tiimi tekee suunnitelman, miten mahdolliset ongelmakohdat ratkaistaan ja miten voitaisiin parantaa työskentelytapoja seuraavassa sprintissä. Viikolla 5 tutustutaan kahteen retrospektiivitekniikkaan:

## Start, Stop, Continue, More of, Less of Wheel - Agile Retrospective

Tiimin jäsenet arvioivat työskentelyään ja antavat palautetta seuraavissa viidessä kohdassa esim. valkotaululle:
- start: Voisimmeko tehdä jotain uutta?
- stop: Minkä hyödyttömän tai haitallisen asian tekeminen pitäisi lopettaa?
- continue: Mitä teemmme hyvin jo nyt?
- more of: Mitä pitäisi tehdä enemmän?
- less of: Mitä pitäisi tehdä vähemmän?

Palautteesta keskustellaan yhdessä ja sovitaan toimenpiteistä ja muutoksista, joita mahdollisesti tehdään.
Retrospektiivin kesto vaihtelee sprintin pituuden ja osallistujien määrän mukaan 10-25 minuuttiin.

## Glad, Sad, Mad - Agile Retrospektive Resource

Tiimin jäsenet arvioivat työskentelyään ja tekemiään huomioita seuraavissa kolmessa kohdassa:
- Glad: Positiiiviset huomiot
- Sad: Hieman negatiiviset huomiot
- Mad: Enemmän negatiiviset huomiot, myös tiimin ulkopuolisista asioista

Kun tiimin jäsenet ovat kukin tehneet oman listauksensa valmiiksi, jokainen lisää havaintonsa esim. valkotaululle. Samoihin aiheisiin kuuluvat huomiot kootaan yhteen, minkä jälkeen tiimi äänestää, mistä aiheista tulisi keskustella. Aiheet käydään läpi äänimäärän mukaisessa järjestyksessä eniten ääniä saaneista aiheista alkaen, kunnes kaikki aiheet on käsitelty tai palaverille varattu aika loppuu.

Keskustelussa päätetään niistä toimenpiteistä, joiden avulla tiimin työskentelyä parannetaan seuraavan sprintin aikana.

Retrospektiivin kesto rajataan enintään noin 60 minuuttiin.